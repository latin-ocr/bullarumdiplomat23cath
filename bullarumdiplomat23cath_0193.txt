Au. C. 1730

Vacatiouis

indictio.

Qui ad oppo-
sinonem huius·
modi admitti
nequeant.

 

De praevio
eorum examine.

Τιτ. XII. — De oppositione ad cathedras.

Quotiescumque cathedram aliquam ex
qualibet causa vacare contigerit ‚ conti-
nuo scholasticus edicta vacationis in scholis
affigi et per quindecim dies publicari man-
det; quihus elapsis, si cathedra fuerit pro-
prietatis seu perpetua, post triduum, post
unam vero diem, si fuerit temporalis, iu-
beat ab academiae scriba competitores ad-
mitti.

Nec iterim negligat substitutum idoneum
et gradu congruenti insignitum cathedrae
vacanti sufficere, de consilio professorum
ad quos illa noscitur pertinere.

Substituti munus huiusmodi gratuito exer-
ceant, tam in casu vacationis, quam si id
fieri propter legitimum professoris impedi-
mentum contingat3 idemque in substitutio-
nibus ministrorum, quae valetudinis causa
fient, omnino servetur. Salarium vero, dum
vacat cathedra, in academiae compendium
cedat.

Competitores omnes, antequam opposi-
tioni cathedrae vacantis subscribant, vel
licentiae gradum adeptos esse oportebit, si
cathedra sit perpetua, aut baccalaureatum,
si fuerit temporalis; dummodo insuper cur-
riculum studiorum emensi fuerint, quod
requiritur ad licentiam.

Gradus autem huiusmodi uniuscuiusque
cathedrae facultati singuli respondeant, ve-
luti gradus iuris canonici pro cathedris ca-
nonum, civilis pro civilibus, theologiae pro
eiusdem cathedris. Verumtamen ad reliqua
iuris utriusque munia exercenda praedicti
gradus promiscue censeantur, quos ne-
cesse erit vel in hac Cervariensi academia
esse susceptos, vel in eamdem legitime coo-
ptatos.

Competitores singuli, qui oppositioni sub-
scripserint, si postmodum, neque valetudine
neque alia quavis causa legitima praepe-
diti, stato tempore legere destiterint, a
cathedris primo vacaturis arceantur: iusta
vero de causa impeditis poterit ad modicum
tempus scholasticus indulgere: quod tamen
octo dierum spatium non excedat.

Lectiones praeviae ad obtinendas cathe-

CLEMENS X ΙΙ ΡΡ.

171

dras diebus tantum profestis in ipso acade-
miae theatro, vel, si opportunius visum
fuerit, in gymnasio, ante vel post meridiem,
a candidatis habeantur, eo tamen ordine

An. C. 1730

ut postremo recitent gradu antiquiores. «

Scholasticus in propriis aedibus, praesente
academiae secretario et duobus doctoribus
antiquioribus, singula singulis competitori-
bus ad legendum capita assignet ex libro,
qui, remota omni fraude, sorte, ferri cuspide
ipsis inspectantibus tripartito, aperiatur, fa-
cta eisdem optione, quod voluerint, eligendi,
et pro huiusmodi lectione contexenda, quae
in horae spatium continua oratione produ-
cenda erit, integer naturalis dies singulis
concedatur.

Quilibet, postquam lectionem absolverit,
sententiam suam adversas duos ex compe-
titoribus, a cancellario designandos, per
semihorulae spatium propugnabit, utriusque
tamen iuris professores hac lege non te-
neantur.

Si, temporali cathedra vacante, nullus in-
tra tempus legitimum oppositioni subscri-
pserit, professor, qui eamdem obtinebat,
munus suum ad alterum usque vacationis
tempus prosequetur, quin peritiae suae no-
vum periculum facere obligetur.

Omnibus, quae ad cathedrarum opposi-
tionem pertinent, rite peractis, singulorum
competitorum tituli et merita, ab acade-
miae scriba litteris authentice consignata,
scholastici ipsius opera ad supremum regis
consilium deferantur. Cathedram vero ade-
ptis, non ante possessionem inire liceat,
qnam iura sive stipendia , quae ad acade-
miam spectant, exsolverint, scilicet: proprie-
tarii quadraginta libras monetae Cataloniae‚
regentes autem viginti; ex quibus qnadra-
ginta regalia secretario, quinque singulis
bidellis, totidemque caeremoniarum magistro
attribuantur, reliqua summa in aerarium
inferatur. Fidei quoque professionem emit-
tant: cancellario einsve iudici iureiurando
obedientiam spondeant: seque in eadem
verba academiae sanctiones et mandata ser-
vatur-03, suumque munus solerter expleturos
obstringant. Neque, antequam haec praesti-
terint, salario fruantur.

Praemittenda
ad possessio·
nem cathedrae
capiendam.

